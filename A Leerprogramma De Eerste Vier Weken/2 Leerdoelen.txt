LEERDOELEN

------------------------------------------------------------------------

Het programma bestaat uit LEERDOELEN, LEERMATERIALEN en OPDRACHTEN. 

De LEERDOELEN formuleren wat je in de eerste vier weken aan de hand van het programma 
kunt leren. De nadruk ligt op het verwerven van skills. Vaardigheden die aangeleerd 
en in de praktijk aangewend kunnen worden.

Het gaat om de volgende skills:
TOOLSKILLS, 
TESTSKILLS, 
STUDEERSKILLS, 
SOCIALE SKILLS.

TOOLSKILLS: 
het kunnen werken met professionele tools die door testers in de IT worden gebruikt. 

Wij werken met tools die binnen de branche veel worden gebruikt. Het leren werken daarmee 
is essentiele basiskennis voor elke IT-er. In de eerste vier weken leer je te werken met:
Visual Studie Code (ook wel VSC of VSCode genoemd),
ChatGPT, 
Github, 
Cypress,
Browser en 
devtools.

Naast deze tools zul je ook leren om je digitale werkomgeving (je computer) efficient 
in te richten en te beheren.

TESTSKILLS: 
je begrijpt hoe het testen van websites werkt, je kunt basic testscenario's en -scripts 
schrijven en je begrijpt de plek en functie van testen binnen een IT-organisatie.  

Testen is een vak apart binnen de IT. De tests moeten bugs en tekortkomingen in de software 
opsporen zodat de developers deze kunnen oplossen. In onze software straat voeren wij 
end-to-end tests uit. Dat zijn tests waarin de tester moet leren te denken en handelen alsof 
hij de gebruiker van de software is. Dat houdt in dat je leert:
- in userscenario's te denken
- userscenario naar testscenario's kunt omzetten en
- testscenario's naar testscripts kunt omzetten

STUDEERSKILLS: 
je weet hoe je efficient moet studeren. 

De IT-branche kenmerkt zich door voortdurende innovatie en verandering. Werken in de IT 
vereist dat je bereid en in staat bent om voortdurend bij te leren. Leren/studeren is 
grotendeels een vaardigheid die je je eigen kunt maken: 
- ontdek hoe je zelf het meest efficient leert
- orientatie op dat wat je leren wil/moet
- samenvattingen en aantekeningen maken
- zelfstandig op zoek gaan naar informatie die je verder helpt 

SOCIALE SKILLS: 
je begrijpt dat een loopbaan in de IT alleen mogelijk is als je een teamplayer bent die 
het teambelang voorop stelt en dat samenwerken en communiceren daarbij essentieel zijn. 