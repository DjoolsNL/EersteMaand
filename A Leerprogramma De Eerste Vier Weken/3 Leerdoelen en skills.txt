LEERDOELEN en SKILLS

------------------------------------------------------------------------

Het programma bestaat uit LEERDOELEN, OPDRACHTEN en LEERMATERIALEN 

De LEERDOELEN formuleren wat je in de eerste vier weken aan de hand van het programma 
kunt leren. De nadruk ligt op het verwerven van SKILLS. Vaardigheden die aangeleerd 
en in de praktijk aangewend kunnen worden, vaardigheden die in de IT belangrijk zijn.

Het gaat om de volgende skills:
TOOLSKILLS, 
TESTSKILLS, 
STUDEERSKILLS, 
SOCIALE SKILLS.

TOOLSKILLS: 
het kunnen werken met professionele tools die door testers in de IT worden gebruikt.
Je gaat niet alle tools waarmee wij werken in die eerste vier weken leren want dat red je
niet. We doen het gedoseerd, stap voor stap.    

In de eerste vier weken leer je te werken met de volgende tools:
- Visual Studio Code (ook wel VSC of VSCode genoemd),
- ChatGPT, 
- Github, 
- Cypress,
- Chrome en 
- Chrome Devtools.

Naast deze tools zul je ook leren om je digitale werkomgeving (je computer) efficient 
in te richten en te beheren.

TESTSKILLS: 
je begrijpt hoe het testen van websites werkt, je kunt basic testscenario's en -scripts 
schrijven en je begrijpt de plek en functie van testen binnen een IT-organisatie.  

Testen is een vak apart binnen de IT. De tests moeten bugs en tekortkomingen in de software 
blootleggen zodat developers ze kunnen oplossen. 

In onze software straat voeren wij end-to-end tests uit. Dat zijn tests waarin de tester 
moet leren te denken en handelen alsof hij de gebruiker/user van de software is. Dat houdt 
in dat je leert:
- in userscenario's te denken,
- userscenario's naar testscenario's kunt omzetten en
- testscenario's naar testscripts kunt omzetten.

STUDEERSKILLS: 
ook studeren is een vaardigheid die je kunt aanleren. Omdat de IT-branche zich kenmerkt door 
voortdurende innovatie en verandering zijn studeerskills misschien wel het belangrijkst.
Je leert o.a.: 
- best practices and common wisdom,
- de opties die je allemaal tot je beschikking hebt om te gebruiken. 

SOCIALE SKILLS: 
je begrijpt dat een loopbaan in de IT alleen mogelijk is als je een teamplayer bent die 
het teambelang voorop stelt en dat samenwerken en communiceren daarbij essentieel zijn. 