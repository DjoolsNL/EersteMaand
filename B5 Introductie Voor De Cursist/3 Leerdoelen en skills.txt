LEERDOELEN en SKILLS

------------------------------------------------------------------------

Het programma bestaat uit LEERDOELEN, OPDRACHTEN en LEERMATERIALEN 

De LEERDOELEN formuleren wat je in de eerste vier weken aan de hand van het programma 
kunt leren. De nadruk ligt op het verwerven van SKILLS. Vaardigheden die aangeleerd 
en in de praktijk aangewend kunnen worden, vaardigheden die in de IT belangrijk zijn.

        |In de map van Week 4. staan de leerdoelen die je in 
        |de laatste week kunt bereiken concreet gespecificeerd. 
        |In je eindpresentatie laat je zien wat je allemaal hebt geleerd. 

Het programma legt de nadruk op de volgende skills:
TOOLSKILLS, 
TESTSKILLS, 
STUDEERSKILLS, 
SOCIALE SKILLS.

TOOLSKILLS: 
het vaardig kunnen werken met professionele tools die door testers in de IT worden 
gebruikt. Je gaat niet alle tools waarmee wij werken in die eerste vier weken leren 
want dat red je niet. We doen het gedoseerd, stap voor stap voor stap.    

In de eerste vier weken leer je te werken met de volgende tools:
- Visual Studio Code,
- Cypress,
- Chrome, 
- Chrome Devtools en
- ChatGPT of een vergelijkbare LLM. 

Naast deze tools zul je ook leren om je digitale werkomgeving (je werkaccount) 
efficient in te richten en te beheren.

TESTSKILLS: 
je kunt basic testscenario's en -scripts schrijven. Je begrijpt hoe het testen 
van websites werkt en je begrijpt de plek en functie van testen binnen een 
IT-organisatie.  

Testen is een vak apart binnen de IT. De tests moeten bugs en tekortkomingen in de software 
blootleggen zodat developers ze kunnen oplossen. 

In onze software straat voeren wij end-to-end tests uit. Dat zijn tests waarin de tester 
moet leren te denken en handelen alsof hij de gebruiker/user van de software is. Dat houdt 
in dat je leert:
- in userscenario's te denken,
- userscenario's naar testscenario's kunt omzetten en
- testscenario's naar testscripts kunt omzetten.

STUDEERSKILLS: 
ook studeren is een vaardigheid die je kunt aanleren. Omdat de IT-branche zich kenmerkt door 
voortdurende innovatie en verandering zijn studeerskills misschien wel het belangrijkst.
Je leert o.a.: 
- best practices and common wisdom,
- de opties te gebruiken die beschikbaar zijn (google, LLM). 

SOCIALE SKILLS: 
je begrijpt dat een loopbaan in de IT alleen mogelijk is als je een teamplayer bent die 
het teambelang voorop stelt en dat samenwerken en communiceren daarbij essentieel zijn.